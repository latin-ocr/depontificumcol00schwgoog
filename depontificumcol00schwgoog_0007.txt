Optimo jure viri docti contenderunt, Italicis hominibus anxietatem
quandam in curandis. rebus divinis infuisse, quae a Graecis aliena
fuisset„ Quae? nimia deorum cura·cum ex caerimoniis permultis
ι tum praecipue e duobus Italorum moribus cognosci potest. Primum
enim, si ‘qua res'major gerenda erat, deorum voluntatem diligenter
exquirere solebant, deinde autem res varias et multiplices pro pro·
digiis habebant, quibus caelestium iram declarari credebant. Qui
universae gentis Italicae mores Romanis non deerant. 'Constat
enim, in eorum re publica et auspiciorum ut ita dicam contortum
institutum a principio fuisse et sacerdotum magna collegia, in-
primis augurum atque pontificum jam veterrimo tempore floruisse.
Non solum flamines singulis* diis, sed etiam pontificum 'collegium
Romani instituerunt, quod sacris omnibus praeesset et omnia quae
in rebus divinis curandis dubia visa essent suo arbitrio dijudicaret;
non solum regibus (et qui eorum vices sustinent interregibus) jus
auspiciorum dederunt, sed etiarn augures instituerunt, viros omnium
rerum ad augurium pertinentium gnaros, qui illis assisterent. Quin
etiarn prodigia curantes eo diligentiae Romani processerunt, ut
libris Sibyllinis inspiciendis duumviros (postea decemviros et quin·
decimviros) deligerent, ac tantum aberat, ut in cura deorum quidquam
omitterent, ut et Etruscos haruspices et interdum etiam oraculum
Delphicum consulerent. ltaque quamvis civitate libera constituta
- magistratuum potestas a jure sacrorum plane sejuncta esset, tamen
fieri non potuit, quin sacerdotes in re publica administranda multum
valerent. Sacerdotibus sane non erat potestas exercendi leges¹)‚
ut ait Mommsenus (Romisehes Staatsrecht Bd. 11. S. 16), sed
magistratibus quasdam res majores sine illorum consensu gerere
non licebat. Ac praecipue pontificum collegii consilia decretaque

¹) „im Gemeindewesen ohne formello Gewalt“,

