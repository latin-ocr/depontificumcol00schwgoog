9

‚dierum continentis ad cursum lunae digestus ordo tam difficilis
‘erat perspectu, ut non omnes quibus diebus feriae essent, ante
oculos habere possent¹) et ad ferias recte indicandas fastorum
scientia opus esset accuratissima, pontifices callidi hanc scientiam
occultabant2) atque semper in perbreve tantum tempus populo quae
scire eum oportebat denuntiabant. Ineunte mense patres in montem
Capitolinum ad curiam Calabram vocabant iisque proponebant,
quintanae an septimanae nonae essent futurae.3) Nonae autem
cum advenissent, rex sacrorum quas celebrandas esse pontifices
sciebant, ferias menstruas populo edixit.4) Nec sine gravi causa
pontifices fastorum scientiam evulgari noluerunt. Nam quia feriae
paene omnes aut dies nefasti aut dies parte nefasti erant, quibus
neque lege agere neque cum populo agere magistratibus licebat,⁵)
manifestum est, pontifices ferias eas quae non certo die quotannis
agebantur et conceptivae appellabanturfl) et praeterea ferias im-
perativas edicentes hoc vel illo tempore populum comitiis
prohibere potuisse. Qua potestate non raro male usos esse ponti-
fices luce clarius est. Quamquam enim tam pauca nobis tradita

¹) cf. Cic. pro Mur. 11, 25: posset agi lege necne pauci quondam sciebant.

2) Apud Livium (IV,‘ 3) Canulejus ita ad populum: „obsecro VOS, si non ad
fastOS, non ad commentarios pontificum admittimur“ . . . .

cf. VI, 1: quae autem ad sacra pertinebant, a pontificibus maxime ut reli·
gione obstrictos haber‘ent multitudinis animOS, suppressa.

Denique v, IX, 46.

⁸) Varro de l. 1. VI, 27: Kalendae ab e0, quod his diebus calantur nonae
a pontificibus, quintanae an septimanae sint futurae, in Capitolio in curia Calabra
sic: die te quinti (MS. dictae quinque) calo Juno novella, septimi die te (MS.
septem dictae) calo Juno novella. cf. Plut. qu. R. 24. Lyd. de menS. 3, 7.
Serv, ad. Aen. 8, 654. Sed quae hi scriptores tradiderunt, non accurata sunt.

⁴) Varro de 1. l. VI, 13: rex cum ferias menstruas nonis Februariis edicit,
hunc diem Februatum appellat. VI, 28: eodem die (nonis) in urbem ab agris ad
regem conveniebat populus etc.

Macr. Sat. Ι. XV, 12: post novam lunam oportebat nonarum die popularis
qui in agris essent confluere in urbem accepturos causas feriarum a rege sacrorum
sciturosque quid esset eo mense faciendum. cf SerV. ad Aen. 8, 654.

⁵) De diebus fastis et nefastis v, Varro 'de l. l. VI. 29—30. Liv. I. 19.
ovid, Fast. Ι. 47. Macr. Sat. Ι. XVI. 14.

ὅ) Macr. Sat. Ι. XVI, 6: conceptivae sunt quae quotannis a magistra-
tibus vel sacerdotibus concipiuntur in dies vel certos vel etiam incert03‚
ut sunt Latinae, sementivae, Paganalia, Compitalia.

cf. Paul. p. 62. Varro de 1. l. VI. 25. Gell. X. XXIV. 3.

